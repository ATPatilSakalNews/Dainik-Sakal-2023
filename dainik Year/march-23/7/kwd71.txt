अशोक पाटील ः सकाळ वृत्तसेवा
कोवाड, ता. 7 ः कोवाड ते कागणी रस्त्याच्या दुतर्फा असलेल्या झाडाना आगी लावण्याचे प्रमाण वाढले आहे. झाडाच्या बुंध्यात आग लावून झाडं पाडली जातात. पण बुंध्यातून जळालेली झाडं रस्त्यावर अचानक कोसळत असल्याने या मार्गावरील प्रवाशना धोका निर्माण झाला आहे. झाडं पाडण्याचा हा आघोरी प्रकार लोकांच्या जीवावर बेतला आहे. सार्वजनिक वनिकरण विभागाने तातडीने याची दखल घेऊन कारवाई करावी,अशी मागणी होत आहे. 
कोवाड ते कागणी हे अडीच किलोमिटरचे अंतर आहे. या रस्त्याच्या दुतर्फा हिरवीगार झाडी आहे. दोन्ही बाजूच्या झाडांच्यामुळे रस्त्यावर सावली आहे. उन्हाळ्यात प्रवासाना हा सुखद प्रवास अनुभवता येतो. पण गेल्या दोन चार वर्षापासून कांही अज्ञात व्यक्तिकडून ही झाडं तोडण्याचे प्रकार सुरु झाले आहेत. झाडांच्या बुंध्यात रात्री आग लावली जाते. जळालेली झाडं कधीही रस्त्यावर पडू शकतात. तसेच ती कोणीही तोडून नेतात. कोवाडहून कागणी मार्गे बेळगांवला जाण्याचा हा मार्ग आहे. या मार्गावर दररोज कर्नाटक व महाराष्ट्र आगाराच्या 15 ते 20 गाड्या धावतात. बेळगांवला प्रवाशी वाहतूक करणारी 12 वाहने आहेत. तसेच शेकडो दुचाकी व चारचाकी वाहने धावतात. शालेय विद्यार्थी व कांही प्रवाशी या रस्त्यावरुन चालत ये-जा करतात. त्यामुळे रस्त्याच्या कडेला जळालेल्या झाडांचा प्रवाशाना धोका आहे. बुंध्यातून जळालेली झाडं कधीही रस्त्यावर पडू शकतात. वारंवार हे प्रकार घडत आहेत. नेहमी प्रवास करणारे प्रवाशी मनात भिती ठेवून प्रवास करतात. वर्तमान पत्रातून वारंवार या प्रकाराबाबत लक्ष वेधले जाते. पण कोणतीच शासकीय यंत्रणा याकडे लक्ष देत नसल्याने प्रवाशांतून संताप आहे. जीवीतहानी झालेनंतर शासकीय यंत्रणा कामाला लागणार का,असा प्रश्न उपस्थित केला जात आहे. 
--------------------------------------------
जाळून झाडं चोरुन नेण्यासाठी वारंवार या मार्गावरील झाडांच्या बुंध्यातून आगी लावल्या जातात. पण यामुळे या झाडांचा प्रवाशाना मोठा धोका आहे. शासकीय अधिकाऱ्यानी याची दखल घ्यावी,अन्यथा कांही दुदैवी घडल्यास जनता स्वस्थ बसणार नाही. 
सुभाष बेळगांवकर (पर्यावरण प्रेमी)
---------------------------------
कोवाड ः कोवाड ते कागणी मार्गावर जळत असलेली झाडं.
kwd71
कोवाड - सुभाष बेळगांवकर
kwd72
-------------------------------
अशोक पाटील.......................कोवाड
ता. 7-3-23