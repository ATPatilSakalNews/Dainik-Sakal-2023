कोवाड, ता. 28 ः तेऊरवाडी (ता. चंदगड) येथे श्री ब्रम्हदेव तालीम मंडळ व तेऊरवाडी ग्रामस्थांच्यावतीने गुरुवार (ता.30) मार्च रोजी सायंकाळी रामनवमीनिमित्त कुस्ती मैदान आयोजित केले आहे.
मरगाई लक्ष्मी देवस्थान आखाड्यात कुस्ती मैदान भरविले जाणार आहे. पहिल्या दहा क्रमांकाच्या कुस्त्या मैदानात ठरविल्या जाणार आहेत. त्यानंतरच्या जोड पाहून कुस्ती लावली जाणार आहे. मैदानात आमदार राजेश पाटील, खासदार धनंजय महाडिक, माजी राज्यमंत्री भरमू पाटील, शिवाजीराव पाटील, विष्णू जोशिलकर, संग्राव कुपेकर, भरत कुंडल, एम. जे. पाटील, प्रा.दिपक पाटील, जे. के. पाटील उपस्थित राहणार आहेत. कृष्णा राजगोळकर व महादेव पाटील या मल्लांचा सत्कार करण्यात येणार आहे. तरी कुस्ती शौकिकानी उपस्थित रहावे,असे आवाहन मंडळाच्यावतीने केले आहे.   
-----------------------
अशोक पाटील....................कोवाड
ता. 28-3-23