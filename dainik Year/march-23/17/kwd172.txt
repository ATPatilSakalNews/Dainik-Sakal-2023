कोवाड, ता. 17 ः येथील कला, वाणिज्य आणि विज्ञान महाविद्यालयाच्या रौप्य महोत्सवी वर्षानिमित्त वार्षिक पारितोषिक समारंभ व माजी विद्यार्थी स्नेहमेळावा आयोजित केल्याची माहिती प्राचार्य डॉ. एम. एस. पवार यांनी दिली. 
शनिवार 18 ते 21 मार्च दरम्यान हा कार्यक्रम होणार आहे. सर्वोदय शिक्षण संस्थेचे अध्यक्ष डॉ. ए. एस. जांभळे अध्यक्षस्थांनी असणार आहेत. शिवाजी विद्यापीठाचे प्र. कुलगुरु डॉ. पी. एस. पाटील हे प्रमुख पाहूणे म्हणून उपस्थित राहणार आहेत. तसेच संस्थेचे उपाध्यक्ष बी. आर. पाटील, सचिव एम. व्ही. पाटील, गोविंद पाटील यांच्यासह संचालक उपस्थित राहणार आहेत.
शऩिवार (ता.18) रोजी सकाळी फनी गेम्स कार्यक्रम होईल. रविवार (ता.19) रोजी सकाळी माजी विद्यार्थी स्नेहमेळावा व दुपारी शरीरसौष्ठव स्पर्धा होतील. सोमवार (ता.20) रोजी सकाळी पालक मेळावा व दुपारी वार्षिक पारितोषिक समारंभ तसेच डॉ. व्ही. के. दळवी यांच्या महाराष्ट्र-कर्नाटक सीमावाद आणि मराठी भाषिक पुस्तकाचे प्रकाशन होईल. मंगळवार (ता.21) रोजी सकाळी विविध गुणदर्शनाच्या कार्यक्रमाने सांगता होणार असल्याचे डॉ. पवार यांनी सांगितले. यावेळी डॉ. आर. डी. कांबळे, प्रा. दिपक पाटील, प्रा. आर. टी. पाटील उपस्थित होते. 
--------------------------
अशोक पाटील...................कोवाड
ता. 17-3-23