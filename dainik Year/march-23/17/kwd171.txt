अशोक पाटील ः सकाळ वृत्तसेवा
कोवाड, ता. 17 ःयेथे महावितरणचे सबस्टेशन आहे. तालुक्यातील मोठ्या बाजारपेठेचे गाव असल्याने ग्राहकांची संख्या जास्त आहे. त्यामुळे विज कंपनीने नोकरीत कायम असलेल्या आणखीन दोन वायरमनची नियुक्ती करुन ग्राहकांची गैरसोय दूर करावी,अशी मागणी होत आहे. 
कोवाड परिसरातील कांही छोट्या गावातून नोकरीत कायम असलेल्या वायरमनी नियुक्ती केली आहे आणि कोवाड सारख्या सबस्टेशन असलेल्या बाजारपेठेच्या व अधिक महसूल देणाऱ्या गावात फक्त दोन कंत्राटी वायरमनांच्यावर कार्यभार सोपविला आहे. कामाचा लोड जास्त असल्याने आणखीन दोन वायरमनची नियुक्ती करुन ग्राहकांची गैरसोय दूर करावी,अशी मागणी होत आहे. कोवाड येथे घरगुती, शेती, व्यापारी व  उद्योगाचे मोठे ग्राहक आहेत. महावितरणची दुरुस्तीची कामेही मोठ्या प्रमाणार असतात. वाकलेले खांब व लोंबकळणाऱ्या विद्युत वाहिनींचा प्रश्न गहन झाला आहे. उघड्यावर असलेल्या डिपी धोकादायक बनल्या आहेत. सतत विज पुरवठा खंडीत होण्याचे प्रकार घडतात. विज कधी जाईल याचा भरोसा नाही. बाजारपेठेच्या गावात वारंवार विज पुरवठा खंडीत होत असल्याने उद्योग व्यवसाय अडचणीत येत आहेत. वेळेवर विज पुरवठा मिळत नसल्याने कृषी पंपधारक वैतागले आहेत. अपुऱ्या कर्मचाऱ्यांच्यामुळे वेळेत काम होत नसल्याने ग्राहकांच्यात नाराजी आहे. ग्राहकांना वेळेत सेवा देण्यासाठी महावितरणे नोकरीत कायम असलेल्या दोन वायरमनची नियुक्ती करुन ग्राहकांची गैरसोय दूर करावी,अशी मागणी होत आहे. 
-------------------------
कोवाडला दोन कंत्राटी कामगार आहेत. पुन्हा आणखीन एक नोकरीत कायम असलेल्या वायरमनची नियुक्ती केली आहे. पण प्रत्यक्षात तसे होत नसेल तर नक्कीच माहिती घेऊन ग्राहकांच्या गैरसोयी दूर करु. 
विशाल लोदी (उपकार्यकारी अभियंता,चंदगड)
--------------------------------
अशोक पाटील.........................कोवाड
ता. 17-3-23
 