कोवाड, ता. 2 ः येथील अखंड हरिनाम सप्ताह व श्री हनुमान जयंती उत्सव 4 ते 6 एप्रिल या कालखंडात होणार आहे. जोतिबा वांद्रे यांच्या अधिष्ठानाखाली 4 एप्रिल रोजी हरिनाम सप्ताहाची सुरवात होणार आहे. सकाळी हरिभजन सायंकाळी प्रवचन व रात्री  संजय पाटील (केंचेवाडी) यांचे किर्तन होणार आहे. 5 एप्रिल रोजी सकाळी 5 वाजता काकड आरती, 9 वाजता अनिरुध्द बापू उपासना केंद्रामार्फत हनुमान चालीसा पठण, रात्री डुक्करवाडी येथील ढाली देवी मंडळाचा सोंगी भजनाचा कार्यक्रम होणार आहे. 6 एप्रिल रोजी सकाळी 5 ते 7 हनुमान जन्मोत्सव होईल तर 10 वाजलेनंतर हरिनाम सप्ताहाचा महाप्रसाद सुरु होईल. सायंकाळी 7 वाजता हनुमान पालखी दिंडी सोहळा होणार आहे. तरी भक्तानी याचा लाभ घ्यावा,असे श्री हनुमान भक्त मंडळ व वारकरी सांप्रदाय मंडळामार्फत केले आहे. 
-------------------------
अशोक पाटील......................कोवाड
ता. 4-3-23
-----------------