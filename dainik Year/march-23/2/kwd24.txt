कोवाड, ता. 2 ः कोवाड भागात मोबाईल रेंजचा मोठा प्रश्न निर्माण झाला आहे. जवळपास चार ते पाच कंपन्यांची मोबाईल सेवा सुरु आहे. पण मोबाईल सेवा सतत खंडीत होण्याचे प्रकार वाढले आहेत.  
यातील एकाही कंपनीची रेंज ग्राहकाना व्यवस्थित मिळत नसल्याने
मोबाईल सेवेला ग्राहक वैतागले आहेत. 
या भागात वेगवेगळ्या कंपन्यांचे मोठ्या प्रमाणावर ग्राहक आहेत. पण मोबाईलची रेंज खंडीत होण्याचे प्रकार अनेकवेळा घडतात. दोन टॉवर आहेत आणि चार कंपन्यांची मोबाईल सेवा सुरु आहे. मोबाईलची रेंज मिळत असल्याने ग्राहकांनीही आपापल्या सोयीनुसार वेगवेगळ्या कंपन्यांची सीमकार्ड खरेदी करुन मोबाईल सेवाचा लाभ घेतला आहे. इंटरनेटचेही मोठ्या संख्येने ग्राहक आहेत. पण वारंवार मोबाईल सेवा खंडीत होण्याचे प्रकार घडतात. यामुळे ग्राहकांचा सतत गोंधळ उडतो. एकमेकाला संपर्क करणेही अवघड जाते. रेंज बंद झाली की इंटरनेट सेवाही बंद होते. याचा उद्योग व व्यापारावर तसेच शैक्षणिक क्षेत्रावर परिणाम होत आहे. मोबाईल रेंजचा भरोसा नाही असेच जणू येथे चित्र आहे. त्यासाठी मोबाईल कंपन्यानी तातडीने याची दखल घ्यावी व मोबाईल सेवा अखंडीत ठेवून ग्राहकांची गैरसोय दूर करावी,
अशी ग्राहकांतून मागणी होत आहे. 
--------------------------
अशोक पाटील................कोवाड
ता. 2-4-23   