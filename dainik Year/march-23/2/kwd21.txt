कोवाड, ता. 2 ः कागणी (ता. चंदगड) येथे पतंगाचा दोर पायात अडकून पडलेल्या कबुतराला प्राणीमित्र विनोद मारुती कांबळे यांनी जीवदान दिले. शुक्रवारी दुपारी विजय कांबळे यांच्या घराच्या स्लॅपवर ही घटना घडली.  
विजय कांबळे यांच्या घराच्या स्लॅपवर पायात दोरा अडकलेला कबुतर तडपडत होता. दुपारच्या उन्हामुळे तापलेल्या स्लॅचे कबुतराला चटके बसत होते. त्यामुळे तात्काळ त्यांनी प्राणीमित्र विनोद कांबळेला बोलावून घेतले. कांबळे यांनी कबुतराला पकडून त्याच्या पायात गुरफटलेला पतंगाचा दोरा काढून टाकला. दोऱ्यामुळे कबुतराच्या पायाला जखम झाल्याचे त्यांच्या लक्षात आले. त्यामुळे कांबळे यांनी त्यावर प्राथमिक उपचार केले व पाणी पाजून कबुतराला सोडून दिले. एका प्राण्याची आपण सुटका करुन त्याला जीवदान देऊ शकल्याचा मोठा आनंद मिळाल्याचे विनोद कांबळे यांनी सांगितले. 
--------------------------
कागणी ः येथे विनोद कांबळे यांनी कबूतराला जीवदान दिले. 
kwd23
--------------------
अशोक पाटील....................कोवाड
ता. 2-4-23