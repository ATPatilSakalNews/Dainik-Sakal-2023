कोवाड, ता. 2 ः लकिक्कटे (ता. चंदगड) येथील लघु पाटबंधाऱ्यावर धुणे धुण्यासाठी येणारे लोक मुख्य भिंतीचे दगडी चिपींग काढून खड्डे करत असल्याने बंधाऱ्याच्या भिंतीला धोका निर्माण होत आहे. पाटबंधारा विभागाने तात्काळ लक्ष देऊन सुटलेले चिपींग व्यवस्थित करण्याची गरज आहे. 
लघु पाटबंधाऱ्यावर परिसरातील कांही ग्रामस्थ धुणे धुण्यासाठी येतात. धरणाच्या भिंतीला लावलेल्या दगडी चिपींगमधील कांही दगड काढून त्यावर धुणे धुण्याचे काम केले जाते. यामुळे दगड उचकटण्याचे प्रकार घडत आहेत. चिपींगचे दगड काढल्यामुळे ठिकाठिकाणी खड्डे दिसत आहेत. धरणातील खेकडी या खड्ड्यातून गेली तर त्याचा धोका निर्माण होऊ शकतो. त्यासाठी पाटबंधारे विभागाने तात्काळ लक्ष घालून ते दुरुस्त करण्याची गरज आहे. 
---------------------------------------------------
कोवाड ः लकिक्कटे येथील लघु पाटबंधाऱ्याच्या भिंतीचे चिपींग काढून असे खड्डे केले जात आहेत. 
kwd24
---------------------
अशोक पाटील...........कोवाड
ता. 2-4-23
