
ताम्रगडच्या मॅरेथॉनमध्ये 490 खेळाडू धावले
कोवाड येथे डॉ. डी. व्ही. तोगले यांच्या स्मरणार्थ मॅरेथॉन संपन्न
कोवाड, ता. 5 ःताम्रगड प्रतिष्ठान चंदगडच्यावतीने कै. डॉ. डी. व्ही. तोगले यांच्या स्मरणार्थ रविवारी कोवाड येथे विद्यार्थ्यांसह वयोवृध्दांच्यासाठी मॅरेथॉन स्पर्धांचे आयोजन केले होते. स्पर्धेत चंदगड तालुक्यातील स्पर्धकांसह कोल्हापूर व कर्नाटकातील सीमाभागातील 490 स्पर्धकानी सहभाग घेतला होता. 
खुल्या गटात अनिकेत कुट्रे(चंदगड), वैष्णवी मनगुतकर (किणी) प्रथम, 17 वर्षाखालील गटात पृथ्वीराज कांबळे व चंदना गोरुले (महागांव) प्रथम, चंदगड तालुका मर्यादित गटात महादेव पाटील प्रथम व जेष्ठ नागरिक गटात दिलीप नांगरे (चंदगड) प्रथम क्रमांक पटकाविला. 
दुर्गामाता मंदिराजवळ सकाळी आठ वाजता डॉ. मनोज तोगले यांच्या हस्ते स्पर्धेचे उदघाटन झाले. प्रतिष्ठानचे अध्यक्ष एन. आर. पाटील, दयानंद सलाम यांनी उपस्थितांचे स्वागत केले. यावेळी जिल्हा परिषदेचे माजी सदस्य कल्लापाण्णा भोगण, विष्णू जोशिलकर, रामराव गुडाजी, विनोद देसाई, सुधीर नाकाडी व पोलिस निरीक्षक संतोष घोळवे उपस्थित होते. कोवाड ते मलतवाडी या मार्गावर मॅरेथॉन स्पर्धा घेण्यात आली. स्पर्धकांची संख्या जास्त असल्याने या मार्गावरील सर्व वाहतूक बंद केली होती. पाच गटात स्पर्धा झाली. स्पर्धेसाठी खुल्या गटासाठी 100 व लहान गटासाठी 50 रुपये प्रवेश मुल्य ठेवले होते. सहभागी विद्यार्थ्यांना प्रतिष्ठानमार्फत टि शर्ट मोफत व प्रमाणपत्र देण्यात आले. पहिल्या तीन क्रमांकाच्या विजेत्याना मेडल व रोख रक्कम देऊन गौरविण्यात आले. स्पर्धा यशस्वीपणे पार पाडण्यासाठी परिसरातील क्रीडा शिक्षक, सामाजिक कार्यकर्ते, पालक व प्रतिष्ठानच्या कार्यकर्त्यांनी विशेष परिश्रम घेतले. कल्लापा भोगण, विष्णू जोशिलकर, डॉ. मनोज तोगले, सरपंच अनिता भोगण, विनोद देसाई यांच्या हस्ते सर्व खेळाडूंना प्रशस्तीपत्र देऊन गौरव करण्यात आला. स्पर्धेचा निकाल असा ः खुला गट पुरुष ः प्रथम-अनिकेत कुट्रे(चंदगड), व्दितीय-दर्शन लखळावर(बेळगांव), तृतीय-कृष्णात झोरे (कोल्हापूर). मुली-प्रथम-वैष्णवी बाळाराम मनगुतकर (किणी), व्दितीय-प्राची आवडण (हलकर्णी), तृतीय-निकीता नार्वेकर. 17 वर्षाखालील गट-मुले ः प्रथम-पृथ्वीराज कांबळे, (महागांव), व्दितीय-अमीत धुरी (बेळेभाट), तृतीय-सुरज कांबळे (जंगमहट्टी). मुली ः प्रथम-चंदना गोरुले (महागांव), व्दितीय-वेदांती मनगुतकर, तृतीय-सुजाता जरळी (दिंडलकोप). चंदगड तालुका खुला गट-प्रथम-महादेव पाटील, व्दितीय-सुजल गावडे, तृतीय-बाबू गावडे. जेष्ठ नागरिक गट-प्रथम-दिलीप नांगरे, व्दितीय-पुंडलिक कांबळे (पार्ले), तृतीय-धनाजी देसाई (पार्ले). स्पर्धेचे समालोचन सुभाष बेळगांवकर यांनी केले.    
------------------------------------
चंदगड तालुक्यात सर्वात मोठी मॅरेथॉन स्पर्धा झाली. 490 खेळाडूनी भाग घेतला होता. सहभागी खेळाडूला मोफत टी-शर्ट, चहा, नाष्टा व पाण्याची सोय केली होती. तसेच सर्वाना प्रमाणपत्र देऊन गौरविण्यात आले. मुलाना खेळाची आवड निर्माण व्हावी,यासाठी ही स्पर्धा आयोजित केल्याची माहिती प्रतिष्ठानचे खजिनदार दयानंद सलाम यांनी दिली. 
--------------------------------------------
कोवाड ः येथील मॅरेथॉन स्पर्धेत सहभागी झालेले खेळाडू. 
kwd51
------------------------------------
अशोक पाटील........................कोवाड
ता. 5-3-23 