कोवाड, ता. 16ः येथे कागणी फिडरवरील 11 केव्ही विद्युत वाहिनीवर काम करताना विजेचा धक्का लागून  महावितरणचा वायरमन जखमी झाला. रामदास बाळू परबकर (वय,27) असे जखमी वायरमनचे नांव आहे. गुरुवारी दुपारी 1 वाजता कोवाड येथे ही घटना घडली. गडहिंग्लज येथील हॉस्पिटलमध्ये जखमीवर उपचार सुरु आहेत. 

रामदास परबकर हा गेल्या दीड वर्षापासून विज वितरण कंपनीच्या कोवाड कार्यालयात कंत्राटी कामगार म्हणून काम करतो आहे. गुरुवारी दुपारी रामदास कागणी फिडरवरील दुंडगे गावच्य दिशेला कोवाड हद्दीत ताम्रपर्णी नदीलगत असलेल्या विद्युत पोलवर जंप मारण्याचे काम करणेसाठी गेला होता. त्यावेळी त्याला अचानक विजेचा धक्का लागल्याने त्याच्या हाताला जोराचा झटका लागून जखमी झाला. तात्काळ त्याला गडहिंग्लजला उपचारासाठी नेण्यात आले. कोवाड भागात पंधरादिवसातील ही दुसरी घटना असल्याने महावितरणच्या कारभाराबाबत लोकांच्यात संताप व्यक्त होत आहे. 
--------------------------------
अशोक पाटील........................कोवाड
ता. 16-3-23