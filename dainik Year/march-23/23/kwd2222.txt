गडहिंग्लज, ता. 22 ःहोमिओपॅथी तज्ञ डॉ. बी. एस. भोसले यांचे गडहिंग्लज येथे नव्याने सुरु झालेले होमिओपॅथी क्लिनीक गडहिंग्लज विभागासह सीमा  भागातील रुग्णाना आधारवड ठरणार असल्याचे प्रतिपादन डॉ. प्रविण केसरकर यांनी केले. 
मिरज येथील आशा होमिओपॅथी हॉस्पिटलच्यावतीने होमिओपॅथी तज्ञ डॉ. बी. एस. भोसले यांचे गडहिंग्लज येथे केसरकर हॉस्पिटलमध्ये नव्याने होमिओपॅथी क्लिनिक सुरु झाले. डॉ. भोसले यांच्या हस्ते क्लिनीकचा शुभारंभ झाला. यावेळी डॉ. प्रविण केसरकर बोलत होते. यावेळी डॉ. शैली भोसले-शर्मा, डॉ. प्रविण पाटील उपस्थित होते.  
डॉ. केसरकर म्हणाले, होमिओपॅथीची सेवा देण्यासाठी होमिओपॅथी तज्ञ डॉ. भोसले यांनी आशा होमिओपॅथीच्या पुणे, मुंबई, मिरज, कोल्हापूर, चिपळूण, सांगोला येथे शाखा सुरु केल्या आहेत. गडहिंग्लज व सीमाभागातील रुग्णांच्या मागणीनुसार त्यांनी गडहिंग्लज येथे क्लिनीकची सातवी शाखा सुरु करुन गडहिंग्लजच्या वैद्यकीय क्षेत्रात भर घातली आहे. डॉ. भोसले म्हणाले आशा फौंडेशनच्यावतीने रुग्णसेवेसह होमिओपॅथीचा प्रचार व प्रसार होणेसाठी कार्यशाळा, शिबिरांचे आयोजन केले जाते. ग्रीस, लंडन यासह दिल्ली, मध्यप्रदेश, उत्तर प्रदेश, राजस्थान, गुजरात, गोवा व महाराष्ट्रातील अनेक शहरांतून 260हून अधिक सेमिनार घेऊन मार्गदर्शन करण्याचे काम सुरु आहे. गडहिंग्लज येथेही महिन्याच्या तीसऱ्या आठवड्यात रुग्णाना विविध आजारांवर सेवा देण्याचे काम करणार असल्याचे सांगितले. यावेळी आनंद क्षिरसागर, डॉ. अर्चना पाटील, डॉ. सत्यजीत देसाई, प्रसाद करमळकर, सचिन अत्याळी, डॉ. पुनम पाटील, डॉ. गौरी भोसले, डॉ. विठोबा नाईक, डॉ. लक्ष्मण पाटील, डॉ. आर. बी. चौगुले व डॉ. देवन्नावर उपस्थित होते. डॉ. प्रविण पाटील यांनी आभार मानले.  
-----------------------------------------------
गडहिंग्लज ः होमिओपॅथी तज्ञ डॉ. बी. एस. भोसले यांचे स्वागत करताना डॉ. प्रविण केसरकर व इतर. 
kwd221    
--------------------------
अशोक पाटील..................कोवाड
ता. 22-3-23 